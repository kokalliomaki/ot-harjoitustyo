# Luolastoseikkailu

## Lyhyt kuvaus pelistä

Tarkoituksena on tehdä yksinkertainen luolastoseikkailu, jossa pelaaja taistelee
hirviöitä vastaan, kerää esineitä ja tutkii useampitasoista luolastoa. Peli
pitää kirjaa pelaajan etenemisestä ja pelin lopuksi pisteytää pelaajan
suorituksen. Peli tulee sisältämään myös pistelistan. Peruspeli on
kohtuullisen yksinkertainen toteuttaa ja on laajennettavissa monilla tavoilla.

## Käyttöliittymä

Sovelluksen käyttöliittymä on lähtökohtaisesti ascii-pohjainen, eli puhtaasti
tekstikäyttöliittymä, jossa luolaston lisäksi näkyvissä on tietoja pelaajasta.
Erilaiset komennot ovat annetaan näppäimistöltä.

## Perusversion tarjoama toiminnallisuus

### Ennen peliä

* Pelaaja nimeää hahmonsa, joka toimii hahmon tunnisteena

### Pelin kulku

* Peli toimii vuoropohjaisesti, jokainen hirviö ja pelaaja toimii omien
  ominaisuuksiensa mukaan järjestyksessä, jokaisen pelaajan vuoron jälkeen
  hirviöt toimivat kunnes tulee taas pelaajan vuoro.

* Pelaaja voi vuorollaan antaa erilaisia komentoja ja tehdä erilaisia
  toimintoja, jotka vievät eri verran aikaa.

* Pelaaja voi löytää luolastosta esineitä, jotka auttavat pelaajaa selviämään
  luolastossa.

### Pelin jälkeen

* Kun pelaaja läpäisee pelin tai kuolee tavalla tai toisella, pelaajan suoritus
  pisteytetään ja lisätään pistelistalle.


### Jatkokehitysideoita

* Erilaisia hirviöitä
* Erilaisia esineitä
* Erilaisia pelaajahahmoja
* Erilaisia toimintoja ja komentoja
* Satunnaisgeneraattori luolastoille
* Graafinen käyttöliittymä
* Pelin tasapainottamista ja monipuolistamista
* Mahdollisuus pelitilanteen tallentamiseen
* Tämän kaltainen peli on käytännössä laajennettavissa loputtomasti ajankäytön
  sallimissa rajoissa 





